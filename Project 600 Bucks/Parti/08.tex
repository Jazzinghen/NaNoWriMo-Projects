\chapter{Someone is Always Moving on the Surface}

  \section*{Sofia}

    Sofia era nella sua stanza della nuova base che stava controllando alcuni disegni. Erano per un avvenimento
    dall'importanza MONDIALE. Era indecisa tra il Maggiore Kusanagi, Kokonoe (la scienziata nekogirl della serie
    BlazBlue) o Elythia di \emph{The Rollers}. Era una delle pochissime possibilità che aveva di vedere Valentine in
    costume, inoltre, se avesse fatto colpo sul Capo, avrebbe potuto farle cambiare idea.

    Sofia si mise a ridere da sola pensando a quanti costumi avrebbe potuto farle provare in quel caso. Dopo un po' si
    asciugò un po' di saliva che le colava da un lato della bocca. Si guardò in giro. Da quando erano al Bazaar avevano
    un posto più comodo per lavorare, tra l'altro ogni tanto arrivava anche il Doc a trovarli. Era un tizio strano ma
    simpatico. Stava diventando come un fratello maggiore appassionato delle sue stesse cose.

    Smise di pensare al cosplay del Capo. Aveva ancora un po' di tempo per la prossima convention. Di sicuro non la
    faceva vestire in casa. Uscì dalla stanza ed andò nella sala principale che dava su una delle piazze del Mercato. Lì
    c'era Valentine seduta alla sua scrivania, girata verso le vetrate, mentre leggeva offerte di lavoro.

    ``Hei Capo.'' le disse lei ``Non ti fermi mai?'' Valentine si girò per guardare la ragazza ``BJ. Lo sai quanti danni
    abbiamo provocato?'' ``Hem...'' rispose lei, imbarazzata ``Guarda quì!'' continuò Valentine, massimizzando una
    finestra sul suo monitor ``Distruzione di veicoli privati, demolizione di due palazzi con proiettili esplosivi,
    danneggiamento di Frames dell'amministrazione locale ed utilizzo di armi Super-Ultra Soniche contro costruzioni.''
    ``Ma quella l'hai usata te...'' mormorò a bassa voce Sofia ``Dobbiamo trovare un altro lavoro per mettere a posto
    questo casino.''

    Erano ormai alcuni mesi che erano lì a lavorare e non è che il metodo fosse cambiato molto, ovviamente. Cosa si
    aspettava il Capo? ``Comunque avete portato a termine il lavoro, questo devo concedervelo.'' aggiunse, infine,
    Valentine, tornando a lavorare al PC. ``Grazie, Vale.'' commentò Sofia, andando a recuperarsi del tè freddo dal frigo. Tornò al tavolo e si
    sedette. Appoggiò il bicchiere di fronte a se e poi, un po' titubante, chiese a Valentine ``Senti, Vale...''

    ``Che c'è, Sofia?'' rispose il Capo, secca ``Se hai qualcosa da chiedermi lo sai che è meglio se non ti tiri
    indietro, non sopporto quando fanno così.'' ``Ok.'' la voce di Sofia si fece più sicura ``Ascolta, Capo. Stavo
    pensando. Con Zoè.'' ``Mh-hm...'' mugugnò Valentine, davanti al PC ``Quando le hai sparato. L'hai fatto perchè aveva
    un cervello cybernetico e quindi poteva venir salvata?'' ``Mh.'' affermò la donna, senza girarsi ``Mh. Se ci fossi
    stata io al suo posto l'avresti fatto comunque?''

    Valentine girò la sedia da ufficio e si tolse gli occhiali. Guardò intensamente Sofia, seria, e poi rispose ``Non
    penso proprio. Non potevo rischiare di perdere un hacker bravo come te a così buon mercato. Avrei trovato un altro
    modo.'' a Sofia s'illuminarono gli occhi. Un brivido le corse lungo la schiena. Era da un po' che non sentiva quella
    sensazione ``V...Valentine...'' corse incontro al Capo, per poi stringerla tra le braccia e strusciare la sua faccia
    contro quella di Vale. ``Sei, così... COSÌ... TSUNDERE!'' esclamò lei, eccitata. Valentine provò a spingerla via con
    le mani, commentando ``Che hai? Non... Non l'avrei mica fatto per te.'' ``UOOOOOH!'' urlò Sofia, indietreggiando
    ``MOÈ! TROPPO! ODDIO.'' continuò correndo in giro ``Devo, devo... Cambiare la lista dei costumi. Mwhahahahah!'' e
    corse dentro la sua stanza.

    Dopo poco uscì, recuperò il tè e tornò di nuovo dentro.

  \section*{Valentine}

    Moè. Che diavolo aveva in testa quella ragazza? Valentine tentò di capire, poi decise che era inutile e tornò al
    lavoro al suo PC. Dovevano trovare qualche nuovo lavoro, altrimenti non avrebbero potuto riparare ATHENA del tutto.
    Stavano finendo i pezzi di ricambio recuperati qualche mese prima.

    Rimase lì a lavorare finchè, verso metà pomeriggio, non arrivarono il Pivello e Zoè, la quale era stata adottata
    dalla comunità del Bazaar. Durante quei mesi il rapporto
    tra i due era maturato, ma non era ancora sfociato in qualcosa di serio. Ci voleva soltanto che il ragazzo si
    mettesse assieme ad un androide che, in pratica, era stata costruita per puro divertimento sessuale. O FORSE...
    Saluti, poi passarono del tempo lì a fare la fuffa, mentre lei lavorava. Ad un certo punto capitò l'impensabile. Per
    Valentine, almeno.

    ``Arsenicos?'' chiese Zoè, imbarazzata. ``Oh, ti prego, no.'' sussurrò Valentine ``Non quì, non mentre sto
    lavorando, non quando non c'è Sofia a registrare.'' ``Dimmi, Zoè.'' rispose lui, mentre leggeva una serie di
    documenti che Valentine aveva messo sul tavolo per il gruppo. La ragazza si alzò, gli prese la testa, lo fece girare
    e gli diede un bacio in bocca. Il Pivello rimase shockato ``A me piaci, Arsenicos. Vorrei che ci mettessimo
    assieme.'' ``Huh? Ha?'' chiese lui, che doveva ancora capire cosa stesse succedendo ``Eh, hehe. Mi sembra una cosa
    interessante.'' commentò poi lui ``Anche te a me piaci.'' ``Davvero? Magnifico!'' commentò lei, con voce da
    ragazzina. Ok, spegnetela. ``Però.'' aggiunse, quindi, con voce seria ``Devo chiederti una cosa.'' ``Dimmi.'' ``Se
    vogliamo stare assieme devo chiederti di smettere di lavorare con questa gente, perchè ti sta rovinando.''

    Oh, cazzo, no. Portarle via il Pivello no.

  \section*{Arsenicos}

    Il mondo, intorno ad Arsenicos, si fermò. Il suo volto si fece serio, tutto ciò che aveva intorno sembrò arrivargli
    contro. Una scarica d'adrenalina lo percorse.

    Tempo del flashback.

  \section*{Arsenicos - Tempo fa, molto prima dell'inizio di questo libro}

    Arsenicos si alzò dal fango dopo aver superato il percorso di guerra sotto una pioggia torrenziale. Era l'unico che
    aveva partecipato a quell'addestramento, tenuto da uno degli addestratori più impassibili e cattivi di tutta
    l'Accademia.

    Ma il fatto era che non era cattivo. Aveva solo degli ideali che la gente non capiva. Si avvicinò all'istruttore e
    lo fissò, con il volto completamente ricoperto di fango, con sguardo deciso. Aveva il fiatone, ma stava tentando di
    regolarlo per non far capire quanto fosse stanco. ``FATTO.'' commentò, tra un'inspirazione e l'altra ``Ora. Diventi.
    Il mio Istruttore.''

    ``HAHA!'' rise l'uomo, sotto la pioggia ``Quando mi hai detto che eri venuto all'Accademia per combattere per la
    Giustizia pensavo mi prendessi per il culo, cadetto.'' Arsenicos stava facendo fatica a tenersi in piedi, il
    percorso prevedeva dei passaggi un po' troppo pericolosi anche per un allenamento delle forze speciali. ``Bene, vedo
    che il tuo animo brucia abbastanza per diventare un combattente per la Giustizia!'' esclamò l'Istruttore,
    sbattendogli la mano sulla spalla. ``Da oggi chiamami Mentore.'' ``Signorsì, Mentore Atrhur!'' esclamò lui ``Ok, allora.
    Prima che tu svenga eccoti la prima lezione: Giustizia significa scegliere gli amici o i compagni quando una donna
    ti pone di fronte alla scelta \emph{O lei o gli amici}. Se una deve chiedere quello vuol dire che non è quella
    giusta per te.''

    E la prima lezione sulla Giustizia non si dimentica mai, rimane impressa a fuoco nella mente e nel cuore.

  \section*{Arsenicos}

    Le fiamme della Giustizia ardevano nel suo cuore, lo sguardo riusciva a perforare qualunque criminale, la mente
    sgombera da qualunque incertezza, il cuore pieno di fiamme della Giustizia!

    ``Ragazza. Mi dispiace. Ho ripromesso a me stesso che, quando mai qualcuno mi avesse fatto questa proposta, non
    avrei mai scelto la ragazza prima degli amici.'' rispose lui, allontanandola, con uno strano brillio negli occhi
    ``Loro sono le persone a cui devo di più. Non potrei mai accettare una proposta simile.'' Zoè sembrò sull'orlo delle
    lacrime e poi, dopo avergli tirato uno schiaffo, gli urlò contro ``Allora scordati di me!'' e corse fuori, sbattendo
    la porta.

    Arsenicos rimase in piedi, immobile.

  \section*{Valentine}
    
    ``Ah!'' esclamò Valentine, allungando la mano, mentre la ragazza aprì la porta con forza ``Non sbattere la...'' Zoè
    sbattè violentemente la porta ``...porta.'' aggiunse, abbassando la mano ``Uff.'' sbuffò ``Spero che non l'abbia
    danneggiata.

    Poi, dopo aver aspettato un po', battè le mani ed iniziò a ridere ``OH, cazzo, Pivello!'' esclamò. Dopo poco arrivò
    anche Sofia, incuriosita dal rumore ``Che diavolo sta succedendo?'' chiese lei, curiosa, spostando lo sguardo tra il
    ragazzo in piedi e Valentine che stava ridendo sulla sedia ``Oh, nulla, ti sei solo persa la scena più epica di
    tutta questa storia!'' ``COSA?!? Che è successo?'' ``Il Pivello quì ha appena rifiutato di uscire con la ragazza
    androide all'urlo de \emph{Gli amici sono più importanti di una ragazza.}.'' Valentine tentò di imitare la voce del
    ragazzo ``Zoè gli aveva chiesto di scegliere tra lei e noi.'' ``Davvero?'' chiese Sofia, stupita, girandosi verso il
    Pivello ``Sì.'' rispose lui, senza muoversi ``GRANDE, CAZZO!'' esclamò la hacker, orgogliosa ``Cioè, WOW. E io me lo
    sono perso?'' ``Apparentemente.'' commentò Valentine, che si era calmata.

    ``Cavolo, però. Era un'androide progettata per il sesso.'' commentò Sofia, avvicinandosi al ragazzo. Il Pivello
    aveva un fiume di lacrime agli occhi ``LO SO.'' commentò scoppiando di nuovo a piangere, come se venisse direttamente dal cuore, per poi aggiungere
    ``Ma che dico? Non è solo per quello che si sceglie una ragazza.'' ``Sì, infatti.'' s'intromise  Valentine ``Sai che
    dice sempre mio padre?'' ``Cosa?'' la voce del Pivello si stava scogliendo ``Che se una ti chiede una cosa simile
    allora non fa per te.'' ``Esatto!'' esclamò lui, sollevato. ``Esatto.'' aggiunse Valentine ``Vedrai che ne trovi una
    sicuramente migliore che non Miss tutta plastica.'' ``Sì!'' aggiunse Sofia, alzando la mano destra per attirare
    l'attenzione ``I seni veri sono migliori, te lo dico io. Sono un'esperta!'' ``Grazie, signorina Arthur, Sofia.''

    ``Sì, ok, ma adesso torna a controllare i documenti, che ATHENA non si ripara da sola.'' commentò Valentine,
    girandosi verso la sua postazione ``Certo, signorina!'' rispose, immediatamente lui, mettendosi al lavoro. ``Ti
    porto un drink...'' fece Sofia, andando verso la cucina.

    Valentine era sollevata. Come avrebbe fatto se il Pivello se ne fosse andato? Dove ne trovava uno come lui?

  \section*{Catherine}

    Catherine era sdraiata in un letto, coperta solo da un lenzuolo. Prese una sigaretta dal comodino, l'accese ed
    iniziò a fumarla. Non c'era niente di meglio per lei dopo del sesso così soddisfacente.

    ``Hei!'' esclamò il Doc, che le era di lato, coperto anche lui dal lenzuolo ``Che?'' chiese lei, girandosi verso di
    lui ``Preferirei se tu non fumassi.'' ``Perchè? Non ti ha mai dato fastidio.'' ``No, ok. Ma, voglio dire, quando
    vado in bagno la gente crede che io abbia iniziato a fumare.''

    Catherine smise per un attimo di fumare. ``Ma la vuoi smettere?'' chiese, iniziando a ridere ``No, sul serio. Poi.
    Lo sai quanto assorbono le mucose? La nicotina potrebbe farmi male se passa dalla tua bocca al mio...'' Catherine lo
    interruppe, spegnendo la sigaretta sul posacenere sul comodino ``Vogliamo provare?'' ``HA!'' esclamò lui, con tono
    di sfida ``Fammi vedere di che sei capace!''

    Catherine gli saltò addosso e gli strappò di dosso l'unica cosa che lo copriva.

  \section*{Valentine}

    Ma dove minchia era Catherine?

    Oh, vabbeh, era un bene che anche lei scaricasse la necessità d'azione su qualcos'altro che non fosse la distruzione
    delle città.

    Spostò il collegamento dal suo monitor personale a quello generale per i Briefing ed esclamò ``Ok, ragazzi, forza,
    venite quì che diamo un'occhiata a queste offerte di lavoro!''

    Il Pivello si alzò dal divano dicendo, distrattamente ``Ok, arrivo.'' e la porta della camera di Sofia si aprì
    sbattendo, mostrandola mezza svestita. ``Eccomi.'' esclamò la ragazza, arrivando saltellando al tavolo mentre finiva
    di mettersi gli shorts che usava in casa.

    Ora di fare altri soldi. Presentò dei lavori, poi ad un certo punto...

    ``Abbiamo questo lavoro da parte della Kojima Industries...'' iniziò lei a spiegare, mentre sul monitor iniziarono a
    comparire le scritte dei vari dati riguardanti il lavoro ``...Come saprete è la Corp leader in giappone per quanto
    riguarda la produzione di Frame completamente customizzati. In questo lavoro...'' Sul monitor comparì il nome del
    Frame che avrebbero dovuto eliminare ``...Ci è stato richiesto di distruggere uno dei loro modelli che è stato
    rubato e convertito come veicolo per il lancio di armi di distruzione di massa. A quanto pare può lanciare una
    testata da qualunque parte del globo, quindi è abbastanza infermabile. Il nome che gli hanno dato è...''

    I due ragazzi sbatterono contemporaneamente le mani sul tavolo, scattando in piedi. ``METAL GEAR?!?'' urlarono
    assieme, fissando con rabbia il nome sul monitor.

    Valentine sospirò. Di sicuro non si sarebbe annoiata a lavorare assieme a quei due.
