\chapter{Tutto è bene ciò che finisce bene}
  
  \section*{Valentine}

    ``Allora, Sofia.'' chiese Valentine mentre la ferita della ragazza stava venendo controllata dopo le prime cure di
    Catherine a Londra. Si trovavano nella base a Parigi, mentre Arsenicos aveva portato Zoè a prendere dei vestiti. Non
    potevano portarsela in giro con un camice ed un giubbotto antiproiettile tutto il tempo. Soprattutto se quelle erano
    le uniche cose che aveva addosso la ragazza. ``Dimmi, Vale.'' rispose lei, per poi inspirare tra i denti per il
    dolore quando Catehrine iniziò a spruzzarle il disinfettande spray sulla ferita. ``Senti, mi stavo chiedendo, ma
    perchè il tuo soprannome è BJ?''

    ``Ha?'' chiese Sofia, incredula ``No, aspetta. Tu stai pensando che si riferisca a quello, vero capo?'' continò, per
    poi ridacchiare ``Beh, insomma, non avendo altri indizi.'' ``Ma ti pare?'' rispose lei, scherzosa ``Significa \emph{Bit
    Jockey}!'' Valentine era un po' delusa dalla cosa. S'immaginava qualche nome più assurdo dalla sua hacker, ma alemno
    sapeva che non era per via di abilità pratiche della ragazza. ``In realtà...'' aggiunse Sofia. Ecco, stava per
    arrivare la citazione oscura. ``...all'inizio il mio soprannome era JB.'' JB. ``JB nel senso...'' ``Sì, proprio nel
    senso di \emph{JailBait}.''

    ``Te l'avevano dato i tuoi amici?'' chiese Valentine, curiosa ``Mh, no. La storia è un po' più complessa.'' iniziò
    a spiegare la ragazza ``In pratica durante le superiori sono stata beccata dai servizi d'intelligence italiani a
    gironzolare in sistemi nei quali, ovviamente, non potevo entrare.'' ``Che ti hanno fatto?'' chiese allora la donna,
    preoccupata ``Non ti preoccupare, Vale. Non mi hanno fatto nulla. L'Italia è cambiata durante le due Guerre. Ho
    dovuto lavorare per loro.'' ``Mh...'' mugugnò Valentine. Iniziava a capire da dove venissero alcune abilità che aveva dimostrato la
    ragazza ``In pratica mi hanno fatto lavorare come loro agente per catturare pedofili online.'' continuò la ragazza,
    che poi digrignò i denti per i punti di sutura che le stava mettendo Catherine, la quale rise e poi fece ``Certo,
    certo. T'immagino proprio andare in giro vestita tutta carina per andare agli appuntamenti con degli sconosciuti
    trovati per la rete.'' ``Oh, senti!'' rispose la ragazza, leggermente offesa ``O quello oppure il riformatorio
    giovanile. E io non volevo buttare via la mia vita scolastica per qualche stronzo che aveva deciso che le
    informazioni vanno imbrigliate, ok?'' ``Sìsì, ho capito.'' rispose Catherine, ironica ``Certo mi piacerebbe vederti
    vestirti da ragazza ogni tanto invece che andare sempre in giro con quei vestiti sportivi o trasandati.'' ``È uno stile.
    Sono...'' Sofia non aveva miniamente idea di quali fossero i termini che usavano nel mondo della moda ``...Grunge.''

    Catherine rise di nuovo e poi, dopo aver applicato un cerotto transdermico contenente dell'agente emostatico lungo
    la ferita richiusa, le diede uno schaffetto sulla ferita ``Ecco quì, tutto a posto, ragazza \emph{grunge}'' ``Hai!''
    esclamò Sofia andando a mettersi la mano destra sul cerotto ``Beh, scusate se non sono femminile, ok?'' ``Ma
    figurati.'' commentò Valentine, che era stata a guardare la scena ``Penso che Catherine volesse solo dirti che, se
    ti tenessi un attimo, potresti fare strage di ragazzi.'' ``Mh, mh...'' annuì Catherine, muovendo la testa. Sofia
    mugugnò e distolse lo sguardo dalle, due, imbarazzata.

    ``Allora, dottoressa.'' cambiò discorso Valentine, rivolgendosi alla meccanica ``Come sta la nostra hacker?''
    ``Direi che è andata fuori di testa per nulla ieri.'' rispose Catherine ``Era un taglio bello lungo, ma niente di
    che preoccuparsi. Direi che può muoversi liberamente anche subito, il principio emostatico del cerotto è potente
    abbastanza per bloccare il sangue di una ferita così. Penso che non rimarranno neppure segni sul braccio, una volta
    che la ferita si sarà chiusa definitivamente.'' ``Ottimo!'' esclamò Valentine, per poi aggiungere, scherzosamente
    ``Così BJ non dovrà preoccuparsi quando metterà le sue camiciette estive, eh?'' Valentine scoppiò in una risata.
    Catherine tentò di trattenersi e poi rise anche lei.

    ``Oi!'' esclamò Sofia ``Guardate che sono quì. Tra l'altro scusate se non mi vesto carina, ma non è che posso andare
    in giro con vestiti scomodi se Vale mi chiama quando cavolo le pare a lei.'' ``Paura di occhi indiscreti?'' la
    incalzò Valentine ``Parla la donna che non ha bisogno di correre.'' ``Non è colpa mia se per fare il mio lavoro mi
    basta andare con calma.'' poi, guardando all'orologio monstato su una delle pareti della stanza, commentò ``Però sono contenta che sei già pronta per
    l'azione. Ho bisogno che tu mi segua al Bazaar.'' ``Oh, cazzo. Figo.'' commentò Sofia, esaltata. Valentine distolse
    lo sguardo dall'orologio per tornare a fissare Sofia ``Sì, certo. Adesso dobbiamo solo aspettare che Mister
    Giustizia torni dallo shopping con la principessina e poi andiamo.''
    
    ``Ma, hem, che è successo, che non ho capito?'' Sofia pareva veramente non aver capito. Aveva passato tutto il
    viaggio di ritorno a lamentarsi della ferita e di come i sistemi informatici di quella sede facessero schifo in quanto usavano
    qualche distribuzione da Noobs, secondo lei, e di altre cose così ``Cioè. Il Pivello si è preso una cotta?'' ``Oh,
    macchè. Probabilmente quello si trova una ragazza più tardi di te.'' ``Che stai implicando?'' ``Che sei lesbica.''
    s'intromise Catherine ``Ma non è vero!'' ``Non intendevo quello, infatti.'' commentò Valentine ``Comunque il fatto è
    che, a quanto pare, il Pivello è più serio quando parla di combattere per la giustizia di quanto non pensassi. Mi
    aveva detto una cosa del genere quando avevo fatto il colloquio all'inizio ed è per quello che l'ho preso, ma non
    pensavo arrivasse a questi livelli.'' ``Ah. E io che speravo nella sottotrama romantica.'' ``Oddio, no. Che tutte le
    divinità esistenti mi salvino da questo. Sul serio.''

    ``Mh, peccato. Ma tornando a cose più serie: a che ti servo io al Bazaar?'' chiese Sofia a Valentine ``Penso che la
    gente che ci abbia chiesto una mano abbia delle informazioni non proprio recenti sul nostro team, perciò mi serve
    che tu venga e faccia da secondo membro femminile, così da non mostrare in giro Catherine.'' ``Scusa? Mi stai usando
    come specchietto per le alloddole?'' ``Direi di sì.'' poi, sfoderando un sorriso da mercante, aggiunse ``Ma andiamo
    al Bazaar, non sei eccitata?'' ``Oh, sì, certo. Prevedi che mi possano sparare? Perchè se è così mi porto un
    giubbotto anti proiettile.'' ``Non conosci le regole del Bazaar?'' ``Sì, ma non lo so. Mi sono già ferita ieri, non
    vorrei dover tornare a casa con degli altri buchi.'' Catherine trattenne una risata ``CHE C'È?!?'' chiese, ad alta
    voce, Sofia, girandosi verso Catherine.

  \section*{Arsenicos}

    Aveva fatto un giro per il quartiere intorno alla base con Zoè, la quale aveva bisogno di vestiti nuovi. Non era
    appropriato per una ragazza andarsene in giro senza indumenti intimi. Ora stavano tornando. Zoè pareva non avesse
    bene in mente quale fosse la moda del momento, perciò la aiutò Arsenicos a scegliere.

    Non che LUI fosse un esperto, ma almeno aveva un senso per l'accostamento cromatico. Le comprò due paia di slip
    elasticizzati, due paia di reggiseni sportivi (metti mai che si fossero trovati nei casini, era meglio essere
    preparati per la fuga), un paio di shorts neri in un tessuto simile a quello dei tailleur tenuti su da una cintura
    bianca, una camicia a maniche corte bianca, una giacchetta ed un paio di
    stivaletti bassi senza tacco. La ragazza aveva insistito per tenersi il camice da scienziato sopra i vestiti. Per
    lui non c'erano problemi. Non aveva minimamente idea se quel set di vestiti potesse andare bene, ma almeno erano
    funzionali. Inoltre la ragazza avrebbe avuto di nuovo i suoi vestiti una volta tornata a casa, quindi non c'era
    problema. O no?

    Arrivarono alla. Arsenicos aprì la porta che dava sul laboratorio di Catherine, che fungeva anche da hangar per
    ATHENA, e fece cenno a Zoè di entrare per prima. Lei lo ringraziò per poi entrare nel magazzino. Arsenicos la seguì,
    per poi mettersi al suo lato. La accompagnò sotto l'Armoured Frame verso le scale che davano agli uffici della base.
    Salirono le scale e, una volta arrivati in cima, Arsenicos aprì la porta. Fece passare per prima la ragazza ancora
    una volta e poi entrò a sua volta.

    Lì c'erano gli altri membri del gruppo che stavano discutendo animatamente di... Probabilmente cose da donne. Non
    riusciva bene a capire le battute: dovevano essersi perse in una serie di implicazioni e discorsi innestati uno
    nell'altro. ``Signorine!'' disse lui a gran voce ``Sono tornato.'' le tre si fermarono per vedere chi fosse la
    persona che osava interromperle. ```Ah, Pivello!'' esclamò Valentine, alzandosi dal divano ``Sei tornato,
    finalmente. Dove diavolo sei stato?'' poi, prima che potesse rispondere, notò la ragazza ed il sacchetto che teneva
    in mano ``Ah, ottimo. Vedo che hai comprato dei vestiti. Ok. Immaginavo che fosse difficile portarla al Bazaar
    vestita in quella maniera. Pensavo avresti fatto dell'altro.'' Catherine trattenne un'altra risata ``Sissignora.''
    rispose Arsenicos, avvicinandosi a Valentine ``Le ho riportato il giubbotto termo ottico.'' e le allungò una grande
    borsa di carta con dentro la parte superiore della tenuta. ``Il giubbotto è tuo finchè lavori quì, quindi devi
    pensarci te.'' rispose Valentine, senza prendere il sacchetto ``Ah! Certo!'' un nuovo equipaggiamento. Facevano due
    in due giorni. Magnifico.

    A quel punto Sofia s'intromise nella discussione ``Oooh!'' esclamò, correndo verso Zoè ``Cos'abbiamo quì?'' la
    guardò per bene da tutte le angolazioni. Una volta soddisfatta si girò verso Arsenicos ed esclamò, soddisfatta
    ``Coso!'' ``Sì?'' chiese lui, stupito ``Hai fatto un ottimo lavoro!'' continuò lei, estasiata ``Certo, ti sei
    dimenticato della cravatta e delle calze ma è perfetta per il resto!'' ``Scusa?'' Arsenicos non riusciva a crederci.
    Aveva fatto delle scelte corrette in campo di moda ``Ma sì! Sei riuscito a farla vestire come Makise Kurisu di
    Steins;Gate. E per giunta nella versione col camice! Non sapevo avessi un certo gusto per le serie animate d'inizio secolo!'' ``Ma, veramente...'' ``Sì,
    lo so, ti chiami Arsenicos.'' ``No, in realtà...'' non sapeva cosa dire, non si aspettava delle risposte del genere,
    in realtà.

    Sofia continuò a ronzare intorno alla ragazza, continuando a controllare i dettagli del vestito. Ad un certo punto
    le chiese, tutta eccitata ``Ok, Zoè! Potresti dire una frase come <<N-Non lo sto facendo per te, Okabe!>>?'' La
    ragazza non capi ma, imbarazzata, fece quello che le era stato richiesto. Con voce imbarazzata disse, tenendo la
    fine delle maniche con le mani ``N...Non lo sto facendo per te, Okabe...'' Sofia si bloccò per un momento, come se
    fosse stata colpita da un epifania, e poi, candendo alle ginocchia di Zoè, urlò ``Sì! La dea dello TSUNDERE è tra
    noi!'' ``Non l'ho fatto bene?'' chiese l'altra ragazza, imbarazzata. Sofia corse via urlando ``Oddio, non ce la
    faccio! È troppo MOE!''

    ``Che accade?'' chiese Zoè, una volta che Sofia sbattè la porta che dava alla sua camera. ``Non lo so.'' rispose
    Arsenicos, seguito da Valentine, che commentò ``Ah, e poi dice di non esserlo.'' ``Essere giovani...'' commentò
    Christine, seria. Arsenicos e Valentine la guardarono, stupefatti. ``Che?'' chiese lei, girandosi ``No, niente.''
    rispose il capo, tornando seria ``Ok, visto che siamo tutti quì è ora di discutere del piano.'' ``Non dobbiamo solo
    portare Zoè dagli agenti della Missing Link?'' chiese Arsenicos.

    La ragazza, quando sentì quelle parole, sbiancò ed andò a stringere la manica sinistra del ragazzo. ``Non ti
    preoccupare.'' fece lui, con tono rassicurante ``Vedrai che andrà tutto bene.'' Zoè mugugnò annuendo, anche se non
    sembrava molto convinta. ``Pivello. Qualunque lavoro ha un piano che va discusso. Fosse anche solo consegnare una
    lettera. Dobbiamo assicurarci che tutto vada bene.''

    Valentine si alzò ed andò a risvegliare il suo PC dallo sleep mode ``In pratica'' iniziò lei, mentre sul monitor
    compariva una schermata del sistema operativo ``quest'ultima parte del piano prevede che noi andiamo al Bazaar e
    c'incontriamo con gli agenti della Chevalier Technologies Ult. per consegnare loro la \emph{figlia} del CEO della
    loro azienda. In realtà, però, una volta ricevuto il denaro, arriveranno gli agenti della Missing Link a recuperare
    la ragazza. In questa maniera \emph{dovremmo} salvare capra e cavoli. Siccome io non mi fido dell'uomo che ci ha
    affidato il lavoro voglio avere qualche certezza in più.'' si girò verso Arsenicos ``Ed è quì che entri in gioco te,
    Pivello!'' ``Ma veramente mi chiamerei Arsenicos...'' ``Ok.'' lo glissò ``Fatto sta che sono convinta che le persone
    che ci hanno ingaggiati abbiano delle informazioni datate sul nostro team, ovvero pensino che siamo ancora un gruppo
    formato da due persone. Per questo voglio che tu ci segua di nascosto e faccia in modo di darci una mano se accade
    qualcosa d'inaspettato.''

    Arsenicos si sentì onorato da quella richiesta. Aveva chiesto a lui di coprirle le spalle invece che a Catherine! La
    sua scalata stava davvero iniziando. ``Sissignora!'' disse, impettito. ``Ok, ottimo. Allora fra un'ora partiamo.
    Adesso devo andare a vedere se riesco a far tornare normale Sofia, non mi sembrava proprio in grado di ragionare.''
    concluse Valentine, per poi dirigersi verso la stanza della hacker.

  \section*{Valentine}

    Le dispiaceva aver detto una mezza verità al Pivello, ma aveva bisogno che Catherine stesse all'esterno del Bazaar
    per rallentare qualunque Armoured Frame ci potesse essere stato durante la trattativa. Valentine arrivò di fronte
    alla porta che dava alla camera di Sofia. Bussò. Da dentro la stanza sentì arrivare un ``Sì?'' ansimante ``Hem,
    Sofia?'' chiese Valentine, perplessa. Che stesse \emph{scaricando la tensione}? ``Sono Valentine. Tra un'orda
    dobbiamo andare. Nessuna proroga.'' ``Vale?'' serie di rumori dentro la stanza, poi la porta si spalancò, mostrando
    Sofia in pantaloncini e reggiseno, la quale prese per un braccio la donna e la trascinò nella stanza.

    ``Hai visto la ragazza, sì?'' chiese BJ, con una strana espressione negli occhi, per poi ridacchiara ``Che ne
    pensi?'' ``Che è carina?'' rispose lei, leggermente preoccupata. Questa cosa stava degenerando. Prima aveva un
    ragazzo infatuato di Zoè in quanto oggetto per il quale perpetrare la giustizia ed ora aveva l'hacker che aveva
    risvegliato le sue tendenze lesbiche. Che cazzo era quella ragazza? ``Esatto. E, stavo pensando, te sei uno di quei
    personaggi alla ricercatrice, segretaria, professoressa...'' ``Eh?'' rispose Valentine che, seriamente, non riusciva
    più a capire di che si stesse parlando ``Allora stavo pensando che, forse, un personaggio come questo!'' continuò
    Sofia, estraendo da una scatola una bodysuit in pelle sintetica con un foro subito sopra i seni ``Potrebbe andare
    per te!'' Sofia rise per un po', poi continuò ``Io devo ancora pensare bene a che personaggio fare, ma per Catherine
    pensavo a Miss Balalaika. Se riusciamo a mettere su un gruppo del genere possiamo vincere qualunque contest di
    Cosplay.''

    Oddio. La ragazza era entrata in una nerd rage. Gliene aveva parlato durante il colloquio iniziale, quando erano
    arrivate a discutere se avesse avuto problemi di salute o cose simili. Lei le aveva risposto che non c'era nulla di
    preoccuparsi, solo che aveva bisogno di coltivare i propri interessi in maniera regolare, altrimenti
    \emph{strippava}. Valentine, al tempo, aveva lasciato passare, visto che le abilità della ragazza erano
    particolarmente buone, però ora riusciva a capire il significato della parola. Non capiva bene se fosse la mancanza
    di sfoghi nella vita della ragazza (magari un ragazzo o simili) o se fosse solo stata una dipendenza, in realtà.
    ``Ok, Sofia.'' disse Valentine, tentando di suonare accondiscendente ``Però dobbiamo andare tra poco. Non possiamo
    stare quì a pensare a questo.'' Però pareva aver fallito, visto che la ragazza continuò a vagare per il suo mondo
    ``Sì, ma questo è più importante. Se non ti va bene Bayonetta possiamo farti fare... Mh...'' Sofia pareva assorta
    per un momento, probabilmente stava cercando delle informazioni nel suo database d'immagini ``...Che ne dici di
    vestirti da Fran, la viera di Final Fantasy XII?'' si fermò di nuovo ``Oppure potremmo andare semplicemente per il
    classico costume da capo maid con gli occhiali tondi e la crocchia. Senza dimenticarci delle autoreggenti con
    giarrettiera! OPPUREOPPURE...''

    La situazione stava degenerando, perciò Valentine decise di fermarla ``Ok. Sofia, non ti preoocupare, dopo la
    missione farò quello che vuoi, però adesso calmati. Ho bisogno che tu sia preparata per la missione.''
    probabilmente se ne sarebbe pentita, ma non voleva rischiare la vita per una cazzata ``Mh...'' fece la ragazza,
    dubbiose, guardandola neglio occhi ``Dici sempre così poi non riesco mai neanche a toccare la mia console. Noi
    studentesse di questi tempi abbiamo bisogno di uno sfogo di tanto in tanto!'' E allora perchè non ti trovi un
    ragazzo? ``Promesso.'' ``Sul serio?'' ``Sì.'' `GRANDE!'' esclamò la ragazza, appoggiando la body suit sul letto.
    ``Ok, allora.'' disse BJ più calma, iniziando a cambiarsi ``Allora devo semplicemente seguirti stasera?'' ``Sì,
    esatto. E rispondi quando ti chiamo Catherine.'' ``Ok, sono brava nei Giochi di Ruolo.'' ``Quante abilità inutili
    possiedi?'' ``Oh, sono abbastanza fiera di non conoscere cavalcare, ad esempio.'' Non era quello che intende...
    Aspetta un attimo. ``Ok, lasciamo stare, non voglio sapere.'' ``Mh?'' ``Niente, ora esco. Ci vediamo dopo, non
    metterci troppo, ok?'' ``Roger! A meno che tu non mi mandi dentro la principessa...''

    ``Non ci penso neanche.'' rispose Valentine, per poi uscire dalla stanza. Ok, ora le aveva tutte. Aveva un ragazzo
    che era scoppiato per la lotta per la giusztizia, una ragazza che se non giocava con una console o leggeva manga
    metteva i suoi hobby al primo posto ed una meccanica che rischiava di demolire intere città se lasciata libera.
    L'unica cosa che mancava era che la ragazzina fosse una macchina fatta apposta per far infoiare gli uomini ed era a
    posto. Altro che Troubleshooters Sans Frontieres, si sarebbero dovuti chiamare Braindamageds Sans Leashes.

    Dopo venti minuti Sofia si era vestita ed era pronta per andare. Salirono in macchina assime a Zoè e partirono alla
    volta del Bazaar. Il Pivello prese la sua moto e le seguì qualche minuto più tardi, per non dare nell'occhio.
    ``Zoè.'' disse Valentine a metà del tragitto, senza togliere lo sguardo dalla strada ``Ascolta. So che non ti fidi
    particolarmente di me...'' ``Esatto.'' rispose la ragazza, interrompendola ``Ok. Ma speravo che tu fossi un po' più
    delicata. Comunque, anche se le cose vanno male non ti preoccupare. Le sistemeremo, ok?'' la ragazza la guardò
    perplessa attraverso lo specchietto retrovisore.
    
    ``Eh?'' chiese Sofia preoccupata, girandosi verso Valentine, ``In che senso \emph{Andare male}?'' ``Nel senso che
    potrebbero esserci \emph{complicazioni}. È ovvio che accadano quando tenti di fare il doppio giochista tra due
    Corps, no?'' ``Ah, quello. Ok, sei te che hai preso accordi. Io seguo gli ordini. Per pagarmi l'università.'' ``Lo
    so. È per questo che vorrei che anche te facessi attenzione. Preferirei avere una hacker laureata.'' Sofia si
    commosse leggermente e fece ``Grazie.'' Zoè s'intromise nel discorso e commentò ``Ok, forse ho capito cosa intendeva
    Arsenicos.'' ``E chi è?'' chiese Valentine, ironica ``Penso che ritirerò quello che ho appena detto.''

    In una quindicina di minuti arrivarono ad una delle entrate del Bazaar. Valentine parcheggiò la macchina in uno dei
    posti riservati all'entrata, al solito, e poi scese assieme alle altre due ragazze. ``Allora.'' disse Sofia,
    guardandosi intorno ``Dove lavora il Doc?'' ``Ma che stai dicendo, \emph{Catherine}?'' chiese Valentine, sorridendo
    ``Ah? AH! Hahahah...'' rispose Sofia, capendo di aver detto una cazzata. Camminarono lungo le vie affollate del
    Bazaar fino ad arrivare alla piazza centrale.

    In quella piazza erano presenti i locali più costosi. Il che non li rendeva i più buoni, solo più appetibili per
    pranzi d'affari di businessman che cercavano un luogo dove commerciare senza il rischio che qualche stronzo
    aggiungesse le armi da fuoco alla trattazione. Al centro della piazza si ergeva una fontana, simbolo del Bazaar
    parigino. Era una specie di Nike di Samotracia, con ancora la testa, bendata, che teneva in una mano una bilancia e
    nell'altra un reader per le carte di credito. Incredibile quanto fosse rappresentativa e irrispettosa al contempo.
    C'erano dei geni da quelle parti, solo che utilizzavano il loro genio per nulla.

    Dopo una decina di minuti di attesa arrivò l'agente della Chevalier, scortato da quattro agenti. Dalla faccia che
    faceva sembrava soddisfatto dal lavoro compiuto da Valentine. Lei non era soddisfatta per nulla. ``Salve,
    signorina.'' disse l'uomo, affabile, una volta arrivatole vicino, allungando la mano. Lei gli strinse la mano a sua
    volta e fece ``Salve signor Keller. Un piacere rivederla.'' poi lasciò la presa. ``Allora, vedo che siete riusciti a
    recuperare la figlia di mister Chevalier.'' ``Ovvio.'' rispose lei, offesa ``Per chi ci avete presi?'' ``Beh,
    pensavo sarebbe stata difficile per voi.'' ``E ci avete comunque chiesto di farlo? Non mi sembra un'ottima idea.''
    ``Beh, abbiamo scommesso.'' ``Immagino.''

    Brutto bastardo. Ma chi si credeva di essere? ``Ok, allora, ora potete consegnarci la ragazza.'' fece lui,
    allungando la mano ``Se lo scorda, signor Keller.'' rispose lei, secca ``Scusi?'' ``Deve capire.'' inizò a
    spiegare, mettendo davanti la mano ``Prima il pagamento. Gli affari sono affari.'' ``Ah.'' rispose lui, alzando
    leggermente la testa ``Capisco. Sìsì, certo.'' e schioccò le dita. Uno degli uomini di scorta, la solita guardia
    vestita bene, dalla stazza di un armadio, con gli occhiali da sole di notte, passò una valigia all'uomo. Quello
    l'aprì. All'interno era presente una singola tessera di credito anonima al portatore, appoggiata su una sagoma di
    gomma pretagliata grigia scura. L'uomo chiuse la valigia e la passò alla donna. Lei aprì la valigia ed estrasse la
    tessera. Appoggiò il contenitore a terra e quindi utilizzò il suo lettore di tessere per controllare che contenesse
    veramente la somma pattuita. Quando comparì la scritta <<$1 \cdot{} 10^8 Creds$>> mise in tasca il lettore e la
    tessera e commentò ``Ottimo. Ora penso che sia corretto da parte mia consegnarle la ragazza.''

    ``Ok, signorina.'' disse Valentine, per poi girare la testa verso di lei. ``Ora di tornare a casa.'' ed indicò con
    un cenno l'uomo. ``Eh?'' chiese Zoè, incredula, per poi aggiungere ``E quello che mi hai detto prima?'' ``Beh, ho
    detto che avremmo messo a posto le cose se fossero andate male. Non mi pare che ci siano problemi per ora. La mia
    missione è darti agli agenti della \emph{Chevalier Technologies}.'' marcò le ultime due parole. La ragazza simase shockata ma
    comunque si mise a camminare verso l'uomo. Passando vicina a Valentine le sussurrò ``Mi pento di essermi fidata di
    te, matta.'' ``Oh.'' rispose Valentine ``Ne sono sicura.''

    A metà strada, però, alcune delle persone sedute ai vari tavolini si alzarono, iniziando a camminare rapidamente
    verso il luogo dove stava avvenendo lo scambio. Le guardie del corpo del signor Keller estrassero dei tirapugni
    elettrici e li indossarono. Erano agenti della \emph{Missing Link}, proprio come il signor Silva aveva predetto.
    Alcune delle persone iniziarono a correre verso Zoè, mentre altre caricarono direttamente le guardie, le quali
    risposero immediatamente preparandosi a contrattaccare appena i nemici si fossero trovati a portata.

    Due agenti della Missing Link sollevarono di peso la ragazza e la portarono via, mentre gli altri tenevano impegnate
    le guardie e \emph{Herr} Keller. La situazione continnuò così per un po' quando, ad un certo tratto, arrivarono
    altri agenti della Missing Link, solo con una tenuta differente. Meno... Posticcia.

    Uno di quelli sollevò un megafono ed urlò ``Ok, stronzi. Abbiamo circondato il Bazaar. Ora consegnateci la ragazza
    oppure non uscirete vivi di quì.'' La rissa si fermò. ``E voi chi cazzo siete?'' chiese uno del primo gruppo della Missing Link,
    urlando ``No, chi cazzo siete VOI.'' rispose l'uomo col megafono, puntandolo contro di lui. ``Ma scusate.''
    s'intromise Valentine. Ora di scuotere le acque. ``La ragazza ve l'abbiamo già consegnata.''

    ``COSA?!?'' urlò il tizio col megafono, incredulo.

  \section*{Arsenicos}

    Arsenicos era arrivato qualche minuto in ritardo, ma era riuscito ad assistere all'intera scena. Che diavolo stavano
    facendo quei tizi? Non era proprio il modo di trattare una figlia del CEO. Iniziò a seguirli tra le strade,
    tenendosi nascosto.

    Appena furono abbastanza lontani dalla piazza, nella quale si stava consumando una rissa vista poche altre volte
    nel Bazaar, la ragazza chiese, urlando ``Chi siete voi? Dove mi state portando?'' ``Ti stiamo portando da qualche
    parte di sicuro. Aspetteremo che si calmino le acque e poi ce ne andremo.'' Perchè dovevano aspettare che le acque
    si calmassero? Era la figlia del loro CEO.

    Aspetta un attimo. Da quello che aveva studiato Arsenicos le tenute della Missing Link avevano una serie di simboli
    che indicavano il grado dell'agente. Com'era che quelle non ne avevano neanche uno? Un qualche tipo di forza
    segreta? Ma allora, in quel caso, non avrebbero dovuto avere proprio scritte sulla giacca. Che avessero fregato la
    signorina Arthur?

    ``Io non verrò da nessuna parte con voi. Non voglio tornare in quel laboratorio!'' rspose la ragazza impaurita, tentando di
    liberarsi della stretta di uno dei due agenti. Ok. Ragazza che non vuole tornare, tizi sconosciuti che portano delle
    tenute falsificate. Arsenicos uscì dal nascondiglio e, una volta arrivato in mezzo alla strada urlò ``Ok. Pare che
    la ragazza non abbia molta voglia di venire con voi, quindi direi di accontentarla e di lasciarla andare!'' I due si
    girarono per vedere chi fosse che rompeva le palle. ``E tu chi ti credi di essere?'' chiese quello che teneva la
    ragazza. ``Io sono...'' si fermò un secondo. Probabilmente Valentine non voleva che la gente sapesse in giro chi
    fosse ``...solo un tizio che passava da queste parti.'' la peggior entrata in scena di sempre. Si sbattè la mano in
    fronte mentalmente: avrebbe dovuto lavorarci su questa parte.

    ``Beh, \emph{tizio che passava di quì}'' gli rispose l'uomo, prendendolo in giro ``faresti meglio a leverti dai
    coglioni, se non vuoi farti del male.'' e l'altro uomo estrasse un bastone elettrico. Non aveva molte speranze di
    batterlo in corpo a corpo. Un colpo di quella cosa l'avrebbe steso in un secondo. Poi si ricordò: aveva la UCP che
    gli aveva dato la signorina Arthur a Londra.

    Conosceva bene le leggi di quella zona. Non poteva usare armi da fuoco o rischiava di venir ucciso dai mercanti in
    quanto era andato contro l'Armistizio. Però, se non l'avesse usata, i due se ne sarebbero andati via con la ragazza
    renza nessun problema, lasciandolo a terra svenuto. Sicurezza personale, giustizia. Sicurezza personale. Giustizia.

    Giustizia.

    Con un rapido movimento con la mano sinistra Arsenicos estrasse la pistola, attivò il puntatore a laser verde e la
    puntò contro l'uomo con il bastone. L'uomo si fermò, stupito. ``Hei!'' urlò l'uomo con la ragazza ``Non hai paura
    che facciamo male alla ragazza?'' ``Sì.'' rispose lui, mantenendo la mira al petto dell'altro uomo ``Ma siccome voi
    siete dei bastardi interessati solo ai profitti non le farete male. Un ostaggio ferito o, peggio ancora, morto non
    ha nessun senso.'' ``Bastardo.'' commentò l'uomo che teneva la ragazza. Bingo, bluff riuscito alla perfezione. Ora
    sapeva di poter sparare rischiando al massimo che scappassero. ``Sai che sei nei cazzi se spari quì, vero?'' chiese
    l'altro ``Stai solo bluffando.'' Ah, maledizione. ``E se fossi d'accordo?'' ``Cazzate. Solo i mercanti possono,
    nessuna eccezione.'' finì l'uomo e lo caricò.

    Arsenicos non si aspettò questa mossa perciò riprese rapidamente la mira e sparò all'uomo. I sigilli si ruppero. Ma
    aveva altri problemi a cui pensare. Purtroppo il colpo
    prese ad un braccio l'agente. Questo non fermò la carica di quello che lo colpì in petto con il bastone, mandando attraverso
    il suo corpo una scarica elettrica che lo fece accasciare a terra. Prima di svenire vide i due uomini che scappavano
    portandosi via la ragazza, raggiunti da un terzo uomo con una tenuta dei Silicon Knights e dei mercanti armati arrivare per vedere chi fosse che aveva sparato. Sperava solo che
    non si accanissero contro un uomo svenuto. Tentò di allungare il braccio per vedere se riusciva ancora a muoversi,
    ma si sentiva sempre più debole.

    Poi tutto diventò nero.

  \section*{Valentine}

    ``Sì, esatto. Altrimenti perchè sareste quì?'' chiese lei all'uomo, incredula ``Siamo della Missing Link. Quelli
    veri. Abbiamo trovato delle tracce nel
    nostro sistema informatico, lasciate dal vostro hacker che ci hanno ricondotto quì, a quest'ora. E neanche troppo
    nascoste. Ha addirittura cambiato il wallpaper del terminale del server della sicurezza.'' disse l'ultima frase
    quasi ridendo. Valentine si girò infuriata verso Sofia ``Che cosa cazzo hai fatto Sofia?'' le chiese, urlando ``Ma,
    Vale, ho fatt...'' Valentine la zittì bruciandola con lo sguardo. Sofia capì e smise di parlare. ``Cosa mi volete
    dire?'' chiese lei all'uomo ``Che qualcuno ha impersonato i vostri agenti e mi ha chiesto di recuperare la figlia
    del CEO della Missing Link?'' ``Esatto.'' ``Che stronzata.''

    Valentine aveva capito benissimo, ma doveva trovare un modo per andarsene. E per recuperare la ragazza, altrimenti
    sì che sarebbero stati problemi. ``Come?'' chiese il tizio, per poi buttare a terra il megafono ed avvicinarsi a
    gran passo. Durante il tragitto l'uomo estrasse la sua pistola e la puntò alla donna. Il problema si faceva ancora
    più grave. Continuò ad avvicinarsi finchè non appoggiò la pistola alla testa di Valentine ``Quanto credi che me ne
    freghi di quello che pensa una come te, eh?'' Lei lo fissò con lo sguardo fisso ``Meno di quanto dovresti.'' rispose
    lei, senza fare una piega. Aveva bisogno di un diversivo in quel momento.

    Fu in quell'istante che si sentì uno sparo in distanza. L'uomo della Missing Link si distrasse il tempo necessario
    per permetterle di prendergli la pistola, disarmarlo facendo leva su di essa, quindi storcergli il braccio dietro la
    schiena. ``Non provi a fottere una come me e ne esci intatto.'' gli sussurrò nell'orecchio lei, lasciando cadere una
    granata fumogena alla quale aveva tolto la sicura mentre disarmava l'uomo. Ne aveva sempre una dietro con se, non
    poteva mai sapere che cosa capitasse. Mentre il fumo riempì lo spazio intorno a loro Valentine lussò la spalla
    all'uomo e poi lo buttò a terra con un calcio alle ginocchia. Prese per mano Sofia e si mise a correre in direzione
    dello sparo.

    ``Vale!'' chiese BJ, tossendo ``Che facciamo adesso? Quì è un casino!'' ``Ha.'' rispose lei, continuando a correre,
    mentre gli uomini della Chevalier, della Missing Link e della finta Missing Link erano dentro nella nuvola ``Per
    prima cosa andiamo a vedere se il Pivello è ancora in condizioni di muoversi. Ha fatto proprio quello che volevo
    facesse.'' ``Eh?'' chiese Sofia, che non stava ben capendo. Continuarono a correre ignorando il caos che si era
    formato dietro di loro, infilandosi dentro nei vicoli del Bazaar.

    Dopo qualche minuti arrivarono in una strada dove una serie di mercanti armati fino ai denti stavano guardandosi
    attorno, lasciando dello spazio in mezzo a loro. Il quello spazio c'era il Pivello, svenuto. O almeno questo era
    quello che sperava Valentine. ``Newb!'' urlò, preoccupata, Sofia, correndo verso il corpo del ragazzo ``Oi!'' gli
    fece, squotendolo. I mercanti si girarono per osservare la scena. Alcuni guardarono Valentine, alterati ``Conoscete
    questo tizio?'' ``Possiamo dire di sì. Lavora per me.'' il mercante sembrava leggermente più calmo, però continuò
    imperterrito``Ok, perchè ha avuto il coraggio di usare un'arma da fuoco.'' ``Come sta?'' ``È solo svenuto. Ora
    portatelo via prima che possiamo ripensarci.'' ``Ah, sicuro!'' rispose Valentine.

    Si avvicinò a Sofia, che sembrava particolarmente preoccupata ``Sofia, su. Hai sentito i mercanti. Hanno detto che è
    svenuto.'' ``Mh...'' rispose lei, leggeremente risollevata ``...ok.'' ``Su, aiutami.'' le disse Valentine, per poi
    mettersi il braccio sinistro del ragazzo intorno al collo. ``Ok.'' rispose la ragazza, prendendo l'altro braccio e
    la pistola da terra. ``Allora grazie.'' disse la donna, rivolta ai mercanti ``Mh.'' rispose a monosillabe l'uomo che
    le aveva parlato prima, facendo un cenno con la testa.

    Trascinarono via il Pivello per portarlo fuori di lì. Durante il tragitto Valentine, curiosa, fece ``Sofia? Cos'era
    la scenata di prima?'' ``In che senso? Il Newb quì sembrava morto!'' rispose lei, incredula ``Sì, ok.'' poi smise di
    parlare per un secondo continuando a camminare ``Aspetta, non mi dirai mica che...'' ``Eh? Ma che hai capito,
    Capo!'' ripose, subito, Sofia ``Lo sai quanto è difficile trovare qualcuno con cui giocare in Co-Op di bravi oggi
    giorno?'' Videogames. ``Ah, già, scusa.'' Quasi le dispiaceva per il ragazzo.

    Ora dovevano solo andarsene e racciogliere più informazioni possibili. Con tutta probabilità Arsenicos era l'ultimo
    ad aver avuto un contatto con Zoè. C'erano alcune possibilità per rimettere tutto a posto ed ognuna di essa
    significava spendere un casino di risorse e rischiare danni alla città per milioni. Ma almeno era sempre meglio di
    avere alle calcagna tre Corps ed il Bazaar.

    O no?

  \section*{Catherine}

    Catherine si trovava sul tetto di uno dei palazzi intorno al Bazaar, accucciata sotto il suo telone mimetico,
    circondata da una serie di lanciamissili anti carro. Scrutava la zona attraverso un canocchiale digitale con
    riconoscimento automatico dei bersagli. Non che ce ne fosse veramente bisogno, in realtà. Gli Armoured Frames si
    vedevano alla perfezione. Ce n'erano tre della Missing Link, due dei Silicon Knights, di cui uno molto meglio tenuto
    dell'altro, e due della Chevalier. Non si erano mossi anche se all'interno del Bazaar sembrava ci fosse un trambusto
    non indifferente. Sperava che il team stesse bene, anche perchè non aveva abbastanza potenza di fuoco per vendicarli
    in quella situazione. I Frames della Missing Link sembravano montare dei nuovi equipaggiamenti e non voleva
    scommettere su cosa fossero.

    Aspettò ancora per qualche minuto e poi vide la macchina di Valentine uscire dal parcheggio nel quale era entrata.
    Questo significava che era ancora viva. La macchina non partiva senza le sue tracce biometriche. Catherine recuperò
    l'equipaggiamento e scese dal tetto. Prese la sua macchina e di diresse verso il reandevouz, ``The Rose \& The
    Crown'', un pub scozzese a dieci kilometri dalla base. Le ci volle un po' per
    arrivare fino al punto d'incontro con il Team, visto che dovette caricare sul suo monovolume una buona quantità di
    armamentario pesante, per non parlare della velocità del veicolo. Una volta arrivata entrò nel locale e lì vide che
    al gruppo mancava Zoè e che Arsenicos era accasciato su di una sedia.

    ``Tutto a posto?'' chiese lei, dopo essere smontata dal veicolo. ``Beh. Sì è no.'' rispose Valentine, con la sua
    solita aplombe ``Scusa, che intendi dire?'' ``Hanno preso la ragazza. Brutto.'' ``Non era la missione?'' ``No, in
    realtà.'' ``Eh?'' ``Vabbeh, a parte quello. Il Pivello è svenuto. Buono. Poteva essere morto. Inoltre ha scatenato
    un putiferio ed ha fatto pensare che non siamo più i benvenuti nel Bazaar.'' ``Che ha fatto?'' ``Ha sparato ad uno
    stronzo con la UCP che gli ho regalato.'' ``Cosa? Ma così quelli del Bazaar ci saranno alle costole ogni volta che
    vorremo entrare nel mercato!'' Valentine fece un gesto con la mano ``Ci preoccuperemo di quello a tempo debito, non
    ti preoccupare.'' ``Altre cose buone o cattive che siano?'' ``Non sappiamo dove abbiano portato la ragazza. MA! Ho
    un piano.'' ``Un piano come questo?'' ``Oh, no. Molto, molto meglio.'' disse Valentine, con un sorriso sul volto.

    Catherine non era sicura di volerlo sentire.

  \section*{Valentine}

    Catherine non sembrava contenta di quello che Valentine le aveva detto. In realtà, probabilmente, nessuno del Team
    era contento di quello che era capitato quella sera. Ora, però, c'erano tutte le carte in tavola. Tutte le Corp
    interessate ed i gruppi associati ad esse erano lì. In realtà non le servivano tante informazioni. Quella più
    importante era quanto tempo avessero prima che i Silicon Knights se ne andassero con la ragazza. Quello avrebbe
    definito quanto tempo avrebbero avuto per recuperare tutto.

    Stette là a ragionare sul da farsi per una buona mezz'oretta, sorseggiando una pinta di Young's Double Chocolate
    Stout, mentre Sofia e Catherine stavano tenendo d'occhio il Pivello. Catherine aveva trattato Mister Giustizia con
    un'iniezione di nanomacchine mediche. Ora bisogna solo aspettare che si risvegliasse dallo shock elettrico. Ad un
    tratto un gemito le indicò che il ragazzo si era ripreso. Andò al tavolo.

    ``Oi. Pivello.'' disse lei, in piedi vicino a lui ``Mmmh. Ve...'' provò a rispondere lui, sforzandosi ``..veramente
    mi chiamerei Arsenicos.'' Sano come un pesce. ``Ottimo. Ascolta.'' ``Non vorrei interromperla, signorina, ma mi
    sento come se mi fossero passati sopra con un treno. Che diavolo?'' ``Ti hanno fulminato con un electrical Baton.''
    gli spiegò rapidamente Catherine ``Oh, cazzo.'' rispose lui, perdendo il suo solito stile ``Oh! L'ho detto sul
    serio? Scusate.'' ``Mh, non ti preoccupare.'' rispose Valentine ``La ragazza, Zoè, l'avete recuperata?'' ``No.''
    ``Hm. Odiato dal Bazaar e svenuto per nulla.'' ``Non ti preoccupare. Sono sicura che l'esperienza ti servirà a
    qualcosa.'' 

    ``Certamente, signorina!'' lei lo guardò perplessa, alzando il sopracciglio destro ``Sparare due colpi invece che
    uno ad un tizio che ti carica. Soprattuto se l'arma è fatta per perforare e non bloccare.'' ``Oh, dici l'UCP? Sì. È
    fatta per trapassare giubbotti antiproiettile a quattrocento metri, quindi non ha molto potere d'arresto. Ma almeno
    puoi usare gli stessi proiettili degli SMG che abbiamo con quella, quindi è molto efficiente.'' ``Già.'' Il Pivello
    si fermò ad inspirare ed espirare profondamente, come per recuperare le forse ``Ma non è questo quello di cui vorrei
    parlarle.'' ``Oh, no, esatto. Dimmi cos'hai visto prima di svenire.''

    ``Eh?'' rispose lui, incredulo ``Su, dai.'' ``Hm. I due tizi travestiti da agenti della Missing Link hanno detto che
    avrebbero aspettato qualche giorno prima che le acque si calmassero prima di andarsene poi, quando hanno trascinato
    via Zoè, li ha raggiunti un terzo uomo.'' ``Sìsì.'' ``Hem. Aveva una tenuta dei Silicon Knights...'' ``E?'' ``Hem.
    Non ricordo bene. Aveva i capelli corti, neri...'' ``Qualcos'altro?'' ``Mh...'' Il ragazzo guardò nel vuoto per un
    po'. Valentine perse la speranza di avere delle informazioni aggiuntive dopo che passarono due minuti, perciò fece
    per alzarsi e tornare alla sua birra. ``Ok, ci sono!'' esclamò il ragazzo. Valentine si sedette di nuovo ``Ok,
    vai.'' ``Il tizio...'' iniziò lui ``...Hem. Aveva un tatuaggio, mi pare.'' Ora si ragionava ``E... Hm. Era una
    bilancia. Penso ci fosse un cuore stilizzato su un piatto e sull'altro una piuma. Era sulla mano sinistra. Non
    ricordo altro, temo.''

    Oh, cazzo. Quello poteva essere un problema. Però se riusciva ad uscirne arebbe potuto fargliela pagare. Il
    bastardo.

    Il Team sembrava abbastanza distrutto. Avevano bisogno di riposo. Il fatto che gli agenti del gruppo Silicon Knights
    avessero deciso di andarsi a nascondere con Zoè per qualche giorno rendeva loro il compito più facile. Solo una cosa
    prima di lasciarli andare a dormire.

    ``Va bene, ragazzi. Ottimo lavoro.'' voleva continuare col piano, ma bastava così per quella sera ``Andate a
    riposarvi, pago io le stanze. Domani dobbiamo metterci a pensare come sistemare questo casino. Buona notte.'' e
    tornò alla sua birra.

    Essere il capo era un casino.
